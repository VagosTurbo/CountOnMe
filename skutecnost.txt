Vyhodnotenie medzi plánom a skutočnosťou:

    Po dokončení projektu je nutné zhodnotiť rozdiel medzi pôvodným plánom projektu a jeho reálnym priebehom.
Veľa z predom dohodnutých termínov na dokončenie určitých častí projektu nebolo dodržaných a spôsobili 
značné zbrzdenie celého projektu, a taktiež odloženie dokončenia iných častí. Dôvodov pre tieto neúspechy a 
zdržania bolo pomerne veľa. Často sa uprednostňovala práca  na iných školských projektoch.

    Svoju úlohu zohral aj výber programovacieho jazyka, ktorým bol Python. Istý členovia tímu mali s týmto 
skriptovacím jazykom pomerne dobre skúsenosti a boli schopný s ním pracovať na vyššej úrovni, ale niektorí 
členovia tímu sa s týmto jazykom nestretli vôbec, respektíve s ním mali len malú skúsenosť a museli sa ho 
doučiť, čo trvá nejaký čas. Táto časť sa podcenila a nakoniec viedla k nemalým problémom.

    Ďalším dôvodom zdržovania pravdepodobne bolo, že vznikali čiastočné nezhody pri prideľovaní jednotlivých úloh.
Nie každý bol úplne stotožnený s tým čo by mal vlastne robiť a často sa na to prichádzalo na poslednú chvíľu.  
Zbytok tímu však bol vždy ochotný pomôcť v prípade potreby. V priebehu vývoja sa aj vymieňali úlohy medzi jednotlivými 
členmi, ktoré boli buď pre daného člena náročné, respektíve sa usúdilo, že by sa lepšie hodil na inú úlohu.

    Systém na správu verzií rovnako zo začiatku spôsoboval nedorozumenia a rovnako trvalo nejaký čas kým si všetci 
osvojili jednotlivé príkazy a funkcionalitu. Z tohto dôvodu bol založený aj druhý gitový repozitár, kvôli zlému narábaniu s prvým.

    Čo sa týka komunikácie v tíme je nutné poznamenať, že prebiehala na pomerne dobrej úrovni a bez väčších problémov. 
Uprednostnené boli hlavne osobné stretnutia a discord. 

    K celkovému zhodnoteniu treba povedať, že vývoj sprevádzali nemalé problémy, ktoré sa začali prejavovať až vo finálnych 
fázach projektu, ale nakoniec sa väčšinu problémov podarilo vyriešiť a projekt odovzdať.
  

	
